# Szablony ASP NET dla początkujących

**Autor:** Marek Zając
**Social media Autora:**

- [Youtube](https://youtube.com/@marekzajac)
- [Discord](https://discord.gg/vJdFEXZPqY)
- [Blog](https://zajacmarek.com)
- [LinkedIn](https://www.linkedin.com/in/zajacmarek92)
- [Twitter](https://twitter.com/Mark_Zajc)

## Wstęp

Repozytorium zawiera szablony aplikacji korzystających z frameworka ASPNET Core.

**Motywacją** powstania jest chęć pomocy początkującym programistom, którzy szukają pomocy przy rozpoczęciu własnego projektu.
W codziennej pracy programisty zakładanie i konfigurowanie projektu jest zadaniem niezwykle rzadkim. Dlatego uważam, że tym bardziej początkujący, który na początku swojej kariery zwykle dołącza do istniejącego projektu i ma bardzo dużo innych problemów na głowie, nie powinien musieć ciągle przechodzić przez ten proces.

**Dla kogo jest to repozytorium?**
Repo kieruję do osób, które rozpoczynają swoje zmagania z wykorzystaniem webowej technologii Microsoftu - ASP NET Core.
Jeżeli:

- Uczysz się ASP NET Core i próbujesz swoich sił z pierwszymi stronami
- Chcesz zacząć budować swój pierwszy projekt
- Piszesz projekt na potrzeby studiów, np. do pracy inżynierskiej
- Chcesz sprawdzić jak działa technologia ASP NET Core
- Szukasz informacji o tym z czego się składa projekt ASP NET Core

To to repozytorium jest dla Ciebie.

**Dokumentację i opis jak uruchomić** poszczególne szablony znajdziesz w plikach `*.md` w folderach z tymi szablonami. Możesz też przejść do dokumentacji klikając w link do konkretnego szablonu w sekcji **_"Dostępne szablony"_** poniżej.

Każdy szablon zawiera:

- Opis szablonu
- Opis jak uruchomić szablon
- Skrypt zmieniający nazwę projektu na podaną
- Opis wszystkich dodanych bibliotek
- Opis poszczególnych elementów
- Linki do powiązanych materiałów
- Opis przykładów zastosowania

## Wymagania

Zakładam, że korzystasz z systemu Windows. Szablony będą działały również w systemie MacOS, jednak wymaga to wyboru i instalacji odpowiednich narzędzi we własnym zakresie.

Uruchomienie i korzystanie z szablonów wymaga spełnienia minimalnych wymagań, które w momencie ostatniej aktualizacji (luty 2023) wyglądają następująco:

- zainstalowane Visual Studio 2022 (17.4+) z zainstalowanym modułem ASP.NET Core (zaznaczona odpowiednia opcja w Visual Studio Installer) - [Pobierz tutaj (wersja Community)](https://visualstudio.microsoft.com/pl/vs/community/)
- zainstalowane .NET 7 SDK - [Pobierz tutaj](https://dotnet.microsoft.com/en-us/download/dotnet/7.0)
- posiadanie aktualnej wersji przeglądarki (Chrome, Edge, Opera, Firefox)

Pod względem wiedzy, zakładam, że:

- znasz podstawy języka C#
- znasz podstawy obsługi Visual Studio (otwieranie solucji, nawigowanie po strukturze plików, budowanie projektu, dodawanie plików/projektów)

## Dostępne szablony

Aktualnie repozytorium zawiera poniższe szablony projektów.

- **[Blazor + ASP.NET API](/BlazorTemplate/README.md)** - szablon korzystający z Blazor WASM + ASPNET Core.
  **Zawiera:**
  _ skonfigurowaną bibliotekę komponentów wizualnych
  _ przykład logowania użytkownika przez GitHub + ograniczanie dostępu dla niezalogowanych użytkowników
  _ konfigurację aplikacji
  _ łączenie z bazą danych
  _ walidację danych
  _ przykładowe strony z różnego typu zawartością

## Wsparcie

Jeżeli uważasz, że repozytorium jest dla Ciebie przydatne i wartościowe, i chcesz się jakoś odwdzięczyć, to największym wsparciem dla mnie będzie obserwowanie mnie w social mediach (subskrypcja na Youtube, follow na Twitterze itd.) oraz udostępnienie informacji o tym repozytorium dalej, w Twoich social mediach, wśród Twoich znajomych, itp.

## Licencja

Wszystkie szablony opublikowane są na [licencji MIT](LICENSE).
